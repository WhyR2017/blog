---
layout: post
title:  "Urban Sensors - hakaton dzień przed WhyR"
date:   2017-08-26 12:00:00 -0800
category: info
author: Przemyslaw Biecek
---

Urban Sensors to jednodniowy hakaton nad danymi miejskimi, który odbędzie się w Warszawie 26 września - dzień przed konferencją WhyR. 
Serdecznie zapraszamy uczestników konferencji na to wydarzenie.

## Położenie online każdego tramwaju i autobusu

Kręcą Cię miejskie dane? Ten Hakaton to unikalna okazja pracy na dużych danych miejskich (więcej poniżej) wspólnie z pracownikami Urzędu Miasta Warszawa, którzy te dane znają od podszewki. Eksperci z urzędu miasta będą z nami przez czas trwania hakatonu, pomogą ocenić realizowalność nawet najbardziej szalonego pomysłu, zaproponują ciekawe tematy badawcze, wskażą gdzie szukać dodatkowych danych.

Hakaton prowadzony jest w ramach projektu <a href="http://vavel-project.eu">VaVeL</a>, dzięki któremu powstaje nowa unikatowa infrastruktura dostępu do bardzo głębokich danych online o tym co się dzieje w mieście. Podczas hakatonu będziemy pracowali na prototypowej platformie, z dostępem do danych których w takiej skali wcześniej nie było.

Dane z którymi będziemy pracować w pierwszej kolejności to położenie autobusów i tramwajów (GPS) oraz zagęszczenie osób w różnych rejonach Warszawy (na podstawie raportów ze stacji bazowych). Z danymi będzie można pracować w trybie online (online śledzenie gdzie jest teraz który autobus); trybie dostępu do danych historycznych (gigabajty danych o położeniu pojazdów z całego miesiąca); oraz trybie batch (zrzut danych dla dwóch wybranych ciekawych dni, względnie małe pliki).

## Co będziemy robić na hakatonie?

Punktem wspólnym projektów na hakaton są dane miejskie, format rozwiązań może być dowolny. Przykładowe pomysły na projekty:

-	tramRadar - aplikacja mobilna pokazująca gdzie w okolicy są w obecnej chwili tramwaje i jakie mają opóźnienie (jeżeli mają) na bazie danych online, 
-	automatycznie generowany dzienny raport z opóźnień w ruchu, 
-	system machine-learning przewidujący opóźnienie autobusów i tramwajów.

Można oczywiście też przyjść z własnym pomysłem.

Do samego hakatonu pozostało jeszcze trochę czasu. Jeżeli macie ciekawy pomysł na urozmaicenie tego wydarzenia, podzielcie się w komentarzach.

Podczas hakatonu nie planujemy bezpośrednich nagród finansowych. 
Ale Urban Sensors to świetna okazja by popracować z danymi miejskimi nad projektem który może być wdrożony i skomercjalizowany, więc sława i pieniądze czekają na osoby, które na tej prototypowej platformie zbudują użyteczne usługi.

## Jak się zapisać?

Zapisy na hakaton rozpoczną się 5 września. 
Planujemy przyjąć 40-50 osób. 
Pierwszeństwo będą miały osoby mogące pochwalić się ciekawymi realizacjami.
Informacja o zapisach pojawi się w pierwszej kolejności na stronie <a href="http://whyr.pl/hackathon/">http://whyr.pl/hackathon/</a>.

