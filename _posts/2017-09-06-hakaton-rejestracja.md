---
layout: post
title:  "Urban Sensors - Rejestracja jest już otwarta"
date:   2017-09-06 12:00:00 -0800
category: info
author: Przemyslaw Biecek
---

Dzisiaj wystartowała rejestracja na hakaton Urban Sensors (dzień przed WhyR, 26 września, MiNI PW). 
Rejestracja potrwa do 18 września. 
Do 20 września roześlemy informacje o przyjęciach.

[Link do strony www hakatonu.](http://whyr.pl/hackathon/)

[Link do formularza rejestracji.](https://docs.google.com/forms/d/e/1FAIpQLSc50SwgjKoOWLk3DMt92lvaKFsOP13k8ressAiWYI3ZXcJ4Dw/viewform)

## FAQ

Ponieważ otrzymujemy wiele pytań dotyczących hakatonu, poniżej krótkie FAQ.

<hr/>

**Hakaton jest dzień przed konferencją WhyR. Czy muszę być zapisany na konferencję i czy muszę znać R aby wziąć udział?**

Hakaton jest imprezą towarzyszącą konferencji WhyR, ale rejestracja jest osobna. Rejestracja na hakaton trwa do 18 września. Udział w hakatonie jest bezpłatny. Planujemy przyjąć do 50 osób. Dostęp do danych będzie możliwy z różnych narzędzi (np. R/python/REST), też z płaskich plików. Można pracować w dowolnym ulubionym narzędziu.

<hr/>

**Na stronie hakatonu są wymienione trzy problemy. Czy można pracować nad innymi tematami?**

Jak najbardziej tak. Zachęcamy do wymyślania jak najróżniejszych zastosowań udostępnionych danych. Podczas hakatonu będą z nami przedstawiciele Urzędu Miasta którzy pomogą lub doradzą jak te pomysły zrealizować.

<hr/>

**Czy zgłoszenia na hakaton są grupowe czy indywidualne?**

Zgłoszenia są indywidualne. Podczas imprezy możesz pracować sam. Możesz pracować z grupą którą sobie wcześniej złożysz. W formularzu rejestracyjnych możesz też zaznaczyć, że chcesz pracować z grupą a my pomożemy Ci ją znaleźć.

<hr/>

**Czy jeden dzień to nie jest za mało by zbudować gotowe działające rozwiązanie?**

Niesamowite rzeczy można zrobić w jeden dzień a jeszcze bardziej niesamowite pomysły można w jeden dzień przetestować. 

Hakaton umożliwia wczesny dostęp do nowej infrastruktury z danymi, oraz dostęp do ekspertów dziedzinowych i technologicznych. Pomysły, które podczas hakatonu pokażą potencjał, będziecie mogli dalej rozwijać jako innowacyjne produkty dla mieszkańców nie tylko Warszawy.

<hr/>

**Jak te dane różnią się od danych udostępnianych teraz w Dane po Warszawsku?**

Podczas hakatonu udostępniane będą szersze dane online i historyczne, zwierające dodatkowe informacje o pojazdach. Takie jak prędkość, kierunek, następny przystanek, opóźnienie itp. Uczestnicy hakatonu otrzymają indywidualne tokeny, pozwalające na dostęp do tych rozszerzonych danych.

<hr/>

**Zapraszamy!**
